<html><body><h1>PERSONALE DI REPARTO</h1>
    <p>Membri del team di assistenza ospedaliera

        
        Medico curante
        Il medico curante è a capo del team e ha la responsabilità su tutte le decisioni prese che hanno effetti sulle cure di una persona, quali diagnosi, trattamenti e supervisione del resto del team.
        
        In base al problema che ha causato il ricovero, il medico curante può essere un medico ospedaliero (un medico con formazione in medicina interna che opera solo con persone ricoverate in ospedale), un chirurgo o un altro specialista. Nei centri più piccoli, il medico di base della persona può fungere da medico curante.
        
        Specializzandi e studenti di medicina
        Alcuni ospedali sono cliniche universitarie. Ciò significa che alcuni membri del team ospedaliero sono studenti di medicina a vari stadi di formazione, che agiscono sotto la supervisione del medico curante.
        
        Uno specializzando è un medico con abilitazione completa che segue un corso di formazione superiore dopo la laurea in medicina.
        
        Anche se questi membri del team non sono medici curanti, spesso sono membri attivi.
        
        Specialisti
        Quando le persone soffrono di problemi medici complessi o gravi, il medico curante a volte chiede a degli specialisti di visitare il paziente e di consigliare il modo migliore per diagnosticare e curare i problemi. Ad esempio, lo specialista può essere un medico che ha ricevuto un’ampia formazione sulla diagnosi e sul trattamento dei disturbi del cuore (cardiologo), dei reni (nefrologo) o del cancro (oncologo). In altri casi, lo specialista può essere un chirurgo che ha una particolare esperienza in un’area, quale il cervello, la spina dorsale e i nervi (neurochirurgo) o i muscoli, le ossa e le articolazioni (chirurgo ortopedico).
        
        Infermieri professionali
        I pazienti solitamente hanno più contatti con gli infermieri professionali a loro assegnati che con qualsiasi altro membro del team. Gli infermieri professionali somministrano i farmaci ai pazienti e ne monitorano e valutano le esigenze fisiche ed emotive. Quando la condizione di un paziente cambia improvvisamente, gli infermieri professionali sono spesso i primi a rilevarlo. Gli infermieri professionali quindi riferiscono il cambiamento al medico curante o agli specializzandi. Gli infermieri professionali possono essere infermieri di turno o caposala, che hanno il compito di organizzare e monitorare globalmente l’assistenza infermieristica fornita in un reparto ospedaliero.
        
        Operatore socio-sanitario
        Gli operatori socio-sanitari operano sotto la supervisione degli infermieri professionali e forniscono cure mediche e infermieristiche di base. Ad esempio, misurano la pressione del sangue, inseriscono cateteri e aiutano i pazienti a lavarsi e a vestirsi. Parlano inoltre ai pazienti delle cure mediche, rispondono alle loro domande e riferiscono sul loro andamento agli infermieri professionali e ai medici.
        
        Caposala e assistenti medici
        I caposala e gli assistenti medici operano a stretto contatto con il medico curante per coordinare le cure quotidiane del paziente. Aiutano anche nelle visite obiettive e ordinano i farmaci e i trattamenti in caso di problemi medici o chirurgici più comuni o di routine. Anche se i caposala e gli assistenti medici non sono medici, hanno ricevuto una formazione avanzata sulla diagnosi e sul trattamento. I caposala e gli assistenti medici sono sotto la supervisione dei medici.
        
        Assistenti sanitari dei pazienti
        Gli assistenti sanitari dei pazienti sono amministratori non medici assunti dall’ospedale per assistere i pazienti con l’assistenza sanitaria. Generalmente, si occupano delle lamentele dei pazienti sulle cure o sugli operatori sanitari. Il paziente ha il diritto a rivolgersi a un assistente sanitario se si sente a disagio a parlare di eventuali problemi direttamente con gli operatori sanitari oppure se ritiene che i problemi non siano stati risolti.
        </p>
    
    
    
    </body></html>
    